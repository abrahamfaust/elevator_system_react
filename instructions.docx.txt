אתגר המעלית


הסבר כללי
* יש לתכנן ולבנות מערכת מעליות יעילה תוך שימוש בשפת TypeScript במידה ואינך מכיר ניתן לכתוב גם בpython.
* לאחר טעינת העמוד בדפדפן יראה המשתמש את הבניין שיכלול את הקומות, המעליות ופקדי המעליות.
* בכל קומה יוצג פקד קריאה למעלית שעליו כתוב מספר הקומה. לחיצה על הכפתור תזמין מעלית לקומה (גם אם אין אף מעלית פנויה כרגע).
* עם הזמנת מעלית לקומה, יוצג ליד כפתור המעלית מספר יורד המייצג את מספר השניות שנותרו עד להגעת המעלית.
* על אלגוריתם המעליות להביא לזמן ההמתנה המינימלי האפשרי למעלית מבלי להאריך את זמני ההמתנה של אלה שכבר הזמינו מעלית.
* יש לאפשר הגדרה/שינוי של מספר הקומות ומספר המעליות בבניין באופן פשוט (באמצעות שינוי הגדרות בקוד או קובץ הגדרות).
* המעליות ינועו במהירות של חצי שניה לקומה (יש להציג את התנועה באנימציה חלקה – ולא למשל קפיצות בין הקומות), וכאשר יגיעו לקומת היעד (אליה הוזמנה המעלית), יתעכבו למשך שתי שניות.
* יש לבנות את המערכת כך שתאפשר בקלות הצגה של יותר מבניין אחד על המסך (עם מערכת מעליות נפרדת). 
* סרטוני הדגמה נמצאים בתיקייה המצורפת
הגדרות ממשק משתמש
* כל קומה תוצג עם רקע של לבנים. לצורך כך יש להשתמש בהגדרת floor שנמצאת ב- help.css.
* כל קומה תהייה בגובה כולל של 110 פיקסלים.
* בין כל שתי קומות יוצג פס שחור בעובי של 7 פיקסלים שיחושב כחלק מגובה הקומה שמתחתיו.
* המעלית תיוצג ע"י שימוש בתמונה נתונה (קובץ elv.png).
* בעת הגעת מעלית לקומה יש להשמיע קול נתון (קובץ ding.mp3).
* להצגת פקדי הקריאה למעלית יש להשתמש בתבנית הקוד  הבאה:
<button class="metal linear">0</button>
הגדרות metal ו- linear נמצאות ב- help.css.
* עם הלחיצה עליו, יש לצבוע את טקסט פקד הקריאה למעלית בירוק ולהחזירו לצבעו הרגיל עם הגעת המעלית אליו.
הערות
   * את קובצי העזר ניתן למצוא בקובץ הדחוס המצורף
   * הפתרון צריך לכלול שימוש ב- best practices הרלוונטיים לפיתוח קליינט ובכלל.
   * חובה להשתמש במתודולגיית OOP (כל אייטם חייב להיות אובייקט).
   * יצירת אייטם חדש תבוצע באמצעות Factory (יש ללמוד את הDesign patterns הנ"ל לפני תחילת העבודה).
   * יש לצרף מסמך קצר באנגלית המסביר על הארכיטקטורה בפרויקט, והסבר על האלגוריתם הראשי שפותח עבור הפרויקט.
   * יש להעלות את הפרויקט לGitHub ולהגיש לינק לפרויקט.


שלבי העבודה:
   * שלב ראשון: בניית המערכת עבור בניין אחד, ללא טיימר ליד הקומה.
   * שלב שני: הוספת אפשרות לבניינים מרובים והוספת הטיימר.
________________


דוגמה לפריסת ממשק הבניין והמעליות: